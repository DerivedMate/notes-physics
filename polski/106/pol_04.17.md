# Beniowski
## Text
```
O Polsko! jeśli ty masz zostać młodą
I taką jak ta być, co dzisiaj żyje,
I być ochrzczona tą przeklętą wodą,
Któréj pies nie chce, wąż nawet nie pije;
Jeśli masz z twoją rycerską urodąIść między ludy jak wąż, co się wije;
Jeśli masz zrównać się z podstępnym Włochem:
Zostań, czym jesteś - ludzi wielkich prochem!

Ale to próżna dla ciebie przestroga!
Ciebie anieli niebiescy ostrzegą
O każdéj czarze - czy to w niéj przez wroga,
Czyli przez węża i pająka swegoWlane są jady. - Jesteś córką Boga
I siostrą jesteś Ukrzyżowanego.
Ciebie się żadna trucizna nie imie;
Krzyż twym papieżem jest - twa zguba w Rzymie!

Tam są legiony zjadliwe robactwa:
Czy będziesz czekać, aż twój łańcuch zjedzą?
Czy ty rozwiniesz twoje mściwe bractwa,
Czekając na tych, co pod tronem siedzą
I krwią handlują, i duszą biedactwa,
I sami tylko o swym kłamstwie wiedzą,
I swym bezkrewnym wyszydzają palcem
Człeka, co nie jest trupem - lub padalcem.

Lecz pokój z nimi!... Nie, ten brud ruchomy
Nie zna pokoju - więc życzenie próżne!
Niechaj więc włażą w zakrwawione domy,
Niech plwają na miecz - stworzenia ostróżne,
Aby zardzewiał, nim będzie łakomy
Ich zgiętych karków, niech mają usłużne,
W jadzie maczane pióra - dusze w bagnie,
Niech żyją: takiéj krwi - nikt nie zapragnie.
```

"Przeklęta woda" - mesjanizm, hipokryzja
"Krzyż twym papieżem jest" -> Krzyż jako cierpienie <-> to my jesteśmy (prawymi) papieżami
  "- twa zguba w Rzymie" - żaden papież nie potępiał zaborców, nie dawał wsparcia Polsce
Deheroizacja wizerunku. Żyjemy wyobrażeniami swej lepszej wersji 